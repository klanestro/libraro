<document>
<poem>

<p>Je ĉiu tago en la vid-sezon'<br/>
la ŝip' pleniĝas de turist-okuloj<br/>
kaj dum du horoj iras al la lok'<br/>
kie insuloj naĝas, plonĝas, ludas.</p>

<p>Ni homamasas jen je unu flank'<br/>
jen je l' alia. La eguloj diktas<br/>
"Tie staru homoj!" Fakul' klarigas<br/>
ke balenoj ŝatas ludi per la ŝip'.</p>

<p>Ni pagis por la sperto nur per mon'.<br/>
Kruron ni ne fordonos. Ni penas gaje<br/>
kunsentante kun la estaĵegoj<br/>
kiujn Ahab serĉis por profit'.</p>

<p>Valoregajn ostojn aliaj celas.<br/>
La ĝojo de la monstroj estas nia!</p>
</poem>
</document>
